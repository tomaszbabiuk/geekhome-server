<p>UMOWA LICENCYJNA UŻYTKOWNIKA OPROGRAMOWANIA</p>

<p>WAŻNE — PRZECZYTAĆ DOKŁADNIE: Niniejsza Umowa Licencyjna Użytkownika Oprogramowania firmy geekHOME (zwana dalej
    „Umową Licencyjną”) stanowi prawnie wiążącą umowę pomiędzy osobą fizyczną lub prawną („Licencjobiorcą”) i firmą
    geekHOME. Przedmiotem Umowy Licencyjnej jest produkt firmy geekHOME określony powyżej, który obejmuje oprogramowanie
    komputerowe i może obejmować związane z nim nośniki, materiały drukowane i dokumentację w formie „online” oraz
    dokumentację elektroniczną, a także usługi wykorzystujące sieć Internet („Produkt”). Produktowi mogą towarzyszyć
    uzupełnienia lub poprawki do niniejszej Umowy Licencyjnej. POPRZEZ INSTALOWANIE, KOPIOWANIE LUB INNE UŻYCIE PRODUKTU
    LICENCJOBIORCA ZGADZA SIĘ PRZESTRZEGAĆ POSTANOWIEŃ NINIEJSZEJ UMOWY LICENCYJNEJ. JEŚLI LICENCJOBIORCA NIE ZGADZA SIĘ
    PRZESTRZEGAĆ POSTANOWIEŃ UMOWY LICENCYJNEJ, NIE MA ON PRAWA DO INSTALOWANIA ANI UŻYWANIA PRODUKTU, NATOMIAST MOŻE GO
    ZWRÓCIĆ W MIEJSCU JEGO NABYCIA W ZAMIAN ZA ZWROT ZAPŁACONEJ KWOTY W PEŁNEJ WYSOKOŚCI.</p>

<p>1. UDZIELENIE LICENCJI. Firma geekHOME niniejszym udziela Licencjobiorcy następujących praw, pod warunkiem
    przestrzegania wszystkich postanowień niniejszej Umowy Licencyjnej:</p>

<ul>
    <li>
        Instalacja i używanie. Licencjobiorca może instalować, używać, uzyskiwać dostęp, wyświetlać i uruchamiać jedną
        kopię Produktu na jednym komputerze, takim jak stacja robocza, terminal lub inne urządzenie („Komputer”).
    </li>
    <li>
        Obowiązkowa aktywacja. Prawa licencyjne udzielone na mocy niniejszej Umowy Licencyjnej pozostają w mocy tylko
        przez pierwsze trzydzieści (30) dni od dnia pierwszego zainstalowania Produktu przez Licencjobiorcę, o ile
        Licencjobiorca nie dostarczy informacji wymaganych do aktywacji posiadanej przez niego licencjonowanej kopii, w
        sposób opisany podczas procesu instalacyjnego Produktu. Licencjobiorca może dokonać aktywacji Produktu za
        pośrednictwem Internetu lub telefonicznie, przy czym w grę może wchodzić opłata za połączenie. Licencjobiorca
        winien
        także dokonać ponownej aktywacji Produktu, jeśli zmianie uległ sprzęt komputerowy lub Produkt. Wewnątrz Produktu
        znajdują się zabezpieczenia technologiczne mające na celu uniemożliwienie nielegalnego używania Produktu lub
        używania
        go bez licencji. Licencjobiorca wyraża zgodę na stosowanie tych zabezpieczeń przez firmę geekHOME.
    </li>
    <li>Przechowywanie/Używanie w sieci. Licencjobiorca ma również prawo przechowywać lub zainstalować kopię Produktu na
        urządzeniu magazynującym, takim jak serwer sieciowy, wykorzystywanym wyłącznie do instalowania i uruchamiania
        Produktu na innych Komputerach Licencjobiorcy w ramach wewnętrznej sieci, jednak Licencjobiorca musi nabyć i
        przyporządkować licencję dla każdego oddzielnego Komputera, na którym lub z którego Produkt jest instalowany,
        używany,
        wyświetlany, uruchamiany lub uzyskiwany jest do niego dostęp. Licencja na Produkt nie może być używana wspólnie
        lub
        jednocześnie na różnych Komputerach.
    </li>
    <li>Zastrzeżenie praw. Firma geekHOME zastrzega sobie wszystkie prawa nie udzielone Licencjobiorcy w sposób wyraźny
        na
        mocy niniejszej Umowy Licencyjnej.
    </li>
</ul>
<p>2. UAKTUALNIENIA. Aby móc używać Produktu oznaczonego jako uaktualnienie, Licencjobiorca musi najpierw uzyskać
    licencję na produkt określany przez firmę geekHOME jako „produkt uprawniający do uaktualnienia”. Po uaktualnieniu
    Licencjobiorca nie może używać produktu uprawniającego do uaktualnienia.</p>
<p>3. OPROGRAMOWANIE/USŁUGI DODATKOWE. Niniejsza Umowa Licencyjna obejmuje uaktualnienia, uzupełnienia,
    składniki dodatkowe oraz składniki usług internetowych Produktu, które firma geekHOME może dostarczać lub
    udostępniać
    Licencjobiorcy po otrzymaniu przez niego pierwotnej kopii Produktu, o ile z tymi aktualizacjami, składnikami
    dodatkowymi
    oraz składnikami usług internetowych nie zostały dostarczone inne postanowienia. Firma geekHOME zastrzega sobie
    prawo do
    anulowania usług internetowych dostarczanych lub udostępnianych Licencjobiorcy poprzez używanie Produktu.</p>
<p>4. PRZENIESIENIE — Wewnętrzne. Licencjobiorca może przenieść Produkt na inny Komputer. Po przeniesieniu
    Licencjobiorca musi całkowicie usunąć Produkt z poprzedniego Komputera. Przekazanie osobie trzeciej. Pierwotny
    użytkownik Produktu może jednorazowo przekazać go innemu użytkownikowi. Przekazane muszą zostać wszystkie
    składniki, nośniki, materiały drukowane, niniejsza Umowa Licencyjna oraz Certyfikat Autentyczności, jeśli istnieje.
    Przekazanie nie może być pośrednie, np. wysyłkowe. Przed przekazaniem osoba przyjmująca Produkt musi wyrazić zgodę
    na
    przestrzeganie wszystkich postanowień Umowy Licencyjnej. Zakaz wynajmu. Licencjobiorca nie może Produktu
    wynajmować, wypożyczać, wydzierżawiać ani świadczyć za jego pośrednictwem usług komercyjnego udostępniania na rzecz
    osób trzecich.</p>
<p>5. OGRANICZENIE ODTWARZANIA, DEKOMPILACJI I DEZASEMBLACJI. Odtwarzanie, dekompilacja i
    dezasemblacja Produktu są zabronione, z wyjątkiem sytuacji, gdy niezależnie od niniejszego ograniczenia działania
    takie są
    wyraźnie dozwolone przez prawo właściwe i tylko w zakresie takiego zezwolenia.</p>
<p>6. ROZWIĄZANIE UMOWY LICENCYJNEJ. Niezależnie od jakichkolwiek innych uprawnień, firma geekHOME ma prawo
    rozwiązać niniejszą Umowę Licencyjną, jeśli Licencjobiorca nie przestrzega jej postanowień. W takim przypadku
    Licencjobiorca ma obowiązek zniszczyć wszystkie kopie Produktu i wszystkie jego składniki.</p>

<p>7. OPIS INNYCH PRAW I OGRANICZEŃ.</p>

<ul>
    <li>
        Zgoda na wykorzystanie danych. Licencjobiorca zgadza się na gromadzenie i wykorzystywanie przez firmę geekHOME i
        jej
        przedstawicieli informacji technicznych gromadzonych w dowolny sposób w związku ze świadczonymi usługami pomocy
        technicznej dotyczącymi Produktu, jeśli takie zaistnieją. Informacje te mogą być użyte przez firmę geekHOME
        wyłącznie do
        ulepszania jej produktów lub zapewniania dostosowanych usług lub technologii i mogą być ujawniane innym, ale nie
        w
        sposób umożliwiający identyfikację osoby.
    </li>
    <li>Aktualizacje. Jeśli Licencjobiorca zamierza korzystać z internetowych gier lub aktualizacji zawartych w
        Produkcie, to aby je zaimplementować, musi udostępnić niektóre informacje o swoim systemie komputerowym,
        sprzęcie i
        oprogramowaniu. Poprzez użycie tych funkcji, Licencjobiorca w sposób wyraźny upoważnia firmę geekHOME lub
        wskazanego przez nią przedstawiciela do uzyskania dostępu do tych informacji oraz ich wykorzystania dla potrzeb
        wspomnianych funkcji. Informacje te mogą być użyte przez firmę geekHOME wyłącznie do ulepszania jej produktów
        lub
        zapewniania dostosowanych usług lub technologii i mogą być ujawniane innym, ale nie w sposób umożliwiający
        identyfikację osoby.
    </li>
    <li>Składniki usług internetowych. Produkt zawiera składniki, które umożliwiają korzystanie z niektórych usług
        internetowych.
        Licencjobiorca przyjmuje do wiadomości i wyraża zgodę na automatyczne sprawdzanie przez firmę geekHOME wersji
        Produktu i/lub jego składników, używanych przez Licencjobiorcę, a także na automatyczne dostarczanie poprzez
        sieć do
        Komputera Licencjobiorcy uaktualnień lub poprawek do Produktu.</li>
</ul>
<p> 8. OPROGRAMOWANIE NIE DO ODSPRZEDAŻY. Produktu oznaczonego jako „Nie do odsprzedaży” („Not For Resale”)
    lub „NDO” („NFR”) nie można odsprzedawać, przekazywać ani używać w innym celu niż do demonstracji, testowania i
    oceny.</p>
<p>9. WYŁĄCZENIE ODPOWIEDZIALNOŚCI Z TYTUŁU RĘKOJMI. Ograniczona Gwarancja wymieniona poniżej jest
    jedyną wyraźną gwarancją udzielaną Licencjobiorcy i zastępuje wszystkie inne gwarancje (jeśli takie istnieją)
    znajdujące się
    w dokumentacji, na opakowaniu lub w innych miejscach. Z wyjątkiem Ograniczonej Gwarancji i w najszerszym
    zakresie dozwolonym przez prawo właściwe, firma geekHOME i jej dostawcy dostarczają Produkt i pomoc
    techniczną (jeśli taka istnieje) W STANIE TAKIM, W JAKIM ONE SIĘ ZNAJDUJĄ, WRAZ ZE WSZYSTKIMI
    WADAMI, a także niniejszym wyłączają swoją odpowiedzialność z tytułu jakiejkolwiek rękojmi, wyraźnej,
    wynikającej z okoliczności lub rękojmi ustawowej, między innymi w zakresie wartości handlowej,
    przydatności do określonego celu, niezawodności lub dostępności, dokładności lub kompletności odpowiedzi,
    wyników, braku staranności, braku wirusów, stosownego dozoru lub fachowości, wszystko w odniesieniu do
    Produktu oraz dostarczania lub braku pomocy technicznej i innych usług, informacji, oprogramowania i
    związanych z nimi treści dotyczących Produktu lub w inny sposób wynikających z używania Produktu. W
    ODNIESIENIU DO PRODUKTU ZOSTAJE TAKŻE WYŁĄCZONA ODPOWIEDZIALNOŚĆ Z TYTUŁU
    RĘKOJMI W ZAKRESIE PRAW WŁASNOŚCI, NIEZAKŁÓCONEGO UŻYWANIA, NIEZAKŁÓCONEGO
    POSIADANIA, ZGODNOŚCI Z OPISEM I NIENARUSZALNOŚCI PRAW OSÓB TRZECICH.
</p>
<p>10. WYŁĄCZENIE ODPOWIEDZIALNOŚCI ZA SZKODY. W NAJSZERSZYM ZAKRESIE DOZWOLONYM
    PRZEZ PRAWO WŁAŚCIWE, FIRMA geekHOME ANI JEJ DOSTAWCY NIE BĘDĄ W ŻADNYM WYPADKU
    ODPOWIEDZIALNI ZA JAKIEKOLWIEK POWSTAŁE SZKODY (W TYM, MIĘDZY INNYMI, ZA STRATY W
    PROWADZONEJ DZIAŁALNOŚCI, UTRATĘ POUFNYCH INFORMACJI ZWIĄZANYCH Z PROWADZONĄ
    DZIAŁALNOŚCIĄ LUB INNYCH INFORMACJI, PRZERWY W PROWADZENIU DZIAŁALNOŚCI, SZKODY
    OSOBISTE, NARUSZENIE PRYWATNOŚCI, NIEDOPEŁNIENIE OBOWIĄZKÓW, ZARÓWNO W DOBREJ
    WIERZE, JAK I PRZY UZASADNIONYCH STARANIACH, BRAK STARANNOŚCI ORAZ SZKODY
    FINANSOWE I INNE) WYNIKŁE LUB W JAKIKOLWIEK SPOSÓB ZWIĄZANE Z UŻYWANIEM LUB
    NIEMOŻNOŚCIĄ UŻYWANIA PRODUKTU, DOSTARCZANIEM LUB BRAKIEM POMOCY TECHNICZNEJ I
    INNYCH USŁUG, INFORMACJI, OPROGRAMOWANIA I ZWIĄZANYCH Z NIMI TREŚCI, DOTYCZĄCYCH
    PRODUKTU LUB W INNY SPOSÓB WYNIKAJĄCYCH Z UŻYWANIA PRODUKTU LUB W ZWIĄZKU Z
    JAKIMKOLWIEK POSTANOWIENIEM NINIEJSZEJ UMOWY LICENCYJNEJ, NAWET W PRZYPADKU
    WINY, POPEŁNIENIA CZYNU NIEDOZWOLONEGO (ŁĄCZNIE Z ZANIEDBANIEM), NARUSZENIA
    UMOWY, RĘKOJMI, LUB DOPUSZCZENIA SIĘ INNYCH NARUSZEŃ ZE STRONY FIRMY geekHOME LUB
    KTÓREGOKOLWIEK Z JEJ DOSTAWCÓW, NAWET WTEDY, GDY FIRMA geekHOME LUB
    KTÓRYKOLWIEK Z JEJ DOSTAWCÓW ZOSTALI POWIADOMIENI O MOŻLIWOŚCI POWSTANIA
    TAKICH SZKÓD.
</p>
<p>11. ŁĄCZA DO WITRYN INNYCH FIRM. Licencjobiorca może za pomocą Produktu połączyć się z witrynami innych firm.
    Witryny innych firm znajdują się poza kontrolą firmy geekHOME, która nie ponosi odpowiedzialności za znajdujące się
    w tych
    witrynach treści, łącza, a także dokonywane w nich zmiany i aktualizacje. Firma geekHOME nie ponosi
    odpowiedzialności za
    umieszczanie witryn w sieci ani za inne formy przekazu stosowane w witrynach innych firm. Firma geekHOME dostarcza
    Licencjobiorcy łącza do witryn innych firm tylko dla wygody, a uwzględnienie jakiegokolwiek łącza nie oznacza
    poparcia
    firmy geekHOME dla witryny tej firmy.</p>
<p>12. OGRANICZENIE ODPOWIEDZIALNOŚCI I ODSZKODOWANIE. Bez względu na jakiekolwiek szkody, które
    Licencjobiorca może ponieść z jakiegokolwiek powodu (w tym, bez ograniczeń, wszelkie szkody wymienione powyżej
    oraz w Ograniczonej Gwarancji, a także wszelkie szkody bezpośrednie lub bliżej nieokreślone), całkowita
    odpowiedzialność firmy geekHOME i każdego z jej dostawców wynikająca z postanowień niniejszej Umowy
    Licencyjnej, a także jedyne odszkodowanie dla Licencjobiorcy za wszelkie wymienione powyżej straty (z wyjątkiem
    odszkodowania w postaci naprawy lub wymiany dokonanej przez firmę geekHOME w przypadku naruszenia
    Ograniczonej Gwarancji), są ograniczone do do kwoty zapłaconej przez Licencjobiorcę za
    Produk. Powyższe ograniczenia, wyłączenia i zrzeczenia (łącznie z
    ustępami 9, 10 i postanowieniami Ograniczonej Gwarancji) obowiązują w najszerszym zakresie dozwolonym przez
    prawo właściwe, nawet jeśli odszkodowanie nie kompensuje poniesionej szkody.</p>

<p>13. JEDNA UMOWA LICENCYJNA. Niniejsza Umowa Licencyjna (łącznie ze wszystkimi uzupełnieniami i poprawkami
    zawartymi w Produkcie) stanowi całość umowy pomiędzy Licencjobiorcą i firmą geekHOME w odniesieniu do Produktu
    i pomocy technicznej (jeśli taka zaistnieje), a także zastępuje wszystkie wcześniejsze lub tymczasowe, ustne lub
    pisemne porozumienia, propozycje i oświadczenia dotyczące Produktu i wszystkich innych przedmiotów objętych
    niniejszą Umową Licencyjną. W zakresie, w którym istnieją sprzeczności między postanowieniami jakichkolwiek
    przedsięwzięć i programów firmy geekHOME dotyczących pomocy technicznej, a postanowieniami niniejszej Umowy
    Licencyjnej, podstawą wykładni są postanowienia Umowy Licencyjnej.</p>
<p>14. Produkt jest chroniony prawem autorskim oraz innym ustawodawstwem i umowami o ochronie własności intelektualnej.
    Prawa własności, prawa autorskie oraz inne prawa własności intelektualnej są własnością firmy geekHOME lub jej
    dostawców.Produkt jest licencjonowany, a nie sprzedawany.</p>

<p> POSTANOWIENIA DOTYCZĄCE OGRANICZONEJ GWARANCJI I POSTANOWIENIA SZCZEGÓLNE DOTYCZĄCE
    KRAJU ZAMIESZKANIA LICENCJOBIORCY ZNAJDUJĄ SIĘ W KSIĄŻECZCE GWARANCYJNEJ DOŁĄCZONEJ DO
    NINIEJSZEGO PAKIETU ALBO DO MATERIAŁÓW DRUKOWANYCH TOWARZYSZĄCYCH PRODUKTOWI.</p>
